# Creative Coding

Kluczowe otwierające zajęcia. Można powiedzieć zajęcia zamieniające studentów z biernych odbiorców świata technologii w jego czynnych twórców. Zamieniający „czytelników w pisarzy”. Wprowadzający sposób myślenia i umiejętności, które będą się przewijać i będą wykorzystywane na wszystkich kolejnych etapach studiów Creative Coding.
Cytując tytuł książki Douglasa Rushkoffa i zarazem główne jej przesłanie „Program or Be Programmed” innymi słowy „będziesz twórca oprogramowania albo sam staniesz się oprogramowaniem” żyjąc w środowisku coraz bardziej zdeterminowanym przez działające w nim oprogramowanie, które wpływa na nasze codzienne wybory i zachowania. W takim świecie programowanie staje się umiejętnością niezwykle pożądaną, a ci którzy ją posiadają „zyskają dostęp do panelu kontrolnego cywilizacja” zyskując głos w dyskusji na temat naszej przyszłości.

Co więcej nie będziemy uczyć w typowy sposób, a przedmiotem nauczania, a może lepiej powiedzieć, doświadczania, będzie pewien szczególny rodzaj programowania, który nazywamy twórczym programowaniem. Przekonamy, że programowanie jest twórcze i fascynujące. Nauczymy, jak tworzyć ciekawe formy wizualne naśladując procesy znane z natury.

Programowanie jest fascynujące i wyzwala kreatywność. Każdy może się nauczyć szkicowania w kodzie.  

Opowiemy o szkicowaniu w kodzie jako źródle inspiracji, formie ekspresji i komunikacji. Pokażemy kod jako rodzaj tworzywa pozwalającego eksperymentować i formować otaczającą rzeczywistość.

Będziemy przekonywać, że kodowanie jest narzędziem niezbędnym. Dla niekodującego zamyka się całe spektrum niezwykłych możliwości i pozostaje on bez wyjścia poza pewne utarte schematy.

Opowiemy o emergencji, chaosie, symulowaniu procesów społecznych, interaktywnej wizualizacji zmieniającej dane w wiedzę. Pokażemy, że efekt działania kodu może być dziełem sztuki.  Przedstawimy kodowanie jako sposób myślenia i myślenie w kodzie jako „wzmacniacz zdolności umysłowych”.

[Wykład wprowadzający](https://github.com/CreativeCodingPL/CreativeCoding/blob/2018/s01-kodTworzywem/CC%20wprowadenie.pdf)